<!doctype html>

<html lang="pl">

<head>
    <meta charset="utf-8">

    <title>Elian script</title>
    <meta name="description" content="Elian script excercises">
    <meta name="author" content="Dawid Skórewicz">
    <meta name="viewport" content="width=device-width, initial-scale=1">
    <meta http-equiv="Cache-Control" content="no-cache, no-store, must-revalidate" />
    <meta http-equiv="Pragma" content="no-cache" />
    <meta http-equiv="Expires" content="0" />
    <link rel="icon" type="image/png" href="img/favico.png" />

    <link rel="stylesheet" href="css/style_toughts.css?v0.1">
    <script src="../lib/jquery-3.3.1.min.js"></script>
</head>

<body>
    <div class="container">
        <div class="elian article">
            <p class="title">Nerwica jako zaburzenie wolności, rozwoju, szczęścia</p><br>

            <p class="subtitle">Refleksja egzystencjalna inspirowana twórczością Karen Horney</p><br>
            <p class="page">1</p>
            <p>"Poeci i filozofowie wszystkich czasów wiedzieli, że ofiarą zaburzeń psychicznych nie pada człowiek
                pogodny
                i zrównoważony, lecz taki, którego rozdzierają wewnętrzne konflikty". W społeczeństwie w którym
                żyjemy
                są ludzie, traktujący trudne sytuacje jako wyzwanie i podchodzący do nich z wiarą i nadzieją, że nie
                będzie
                aż tak źle. Nie należy wszystkiego postrzegać w czarnych kolorach. Leszek Kołakowski mówił: "Nigdy nie
                jest
                tak źle, aby nie mogło być gorzej". Ale są także osoby, dla których większa lub nawet mniejsza trudność
                oznacza automatycznie sytuację beznadziejną, w której nie ma miejsca na żadne konstruktywne rozwiązanie
                i
                gdzie wszelkie drogi prowadzą ku rozpaczy. "Ludzie - według opinii Karen Horney - są w stanie znieść
                zdumiewająco wiele cierpień dopóty, dopóki jest w nich pewna nadzieja. Tymczasem meandry, po których
                błądzi
                neurotyk, prowadzą zawsze do braku nadziei, a im większe wewnętrzne pogmatwanie, tym większa rozpacz".
            </p><br>

            <p class="page">2</p>
            <p>Często uwaga człowieka skupiona jest na sytuacji, na tym, co zewnętrzne, pomijając centrum problemu,
                które
                nie znajduje się w zewnętrznych okolicznościach, lecz ma swoje miejsce w człowieku i jego postawie
                przyjętej
                wobec problemu. Odwołując się do filozofii, w pewnym skrócie można powiedzieć, że Karol Marks żywił
                przekonanie, iż zmieniając okoliczności zewnętrzne, sytuację społeczną, dokona się "naprawy świata" i
                tym
                samym uszczęśliwi ludzkość. Egzystencjaliści, a zwłaszcza S?ren Kierkegaard, podkreślali konieczność
                pracy
                człowieka nad sobą w kontekście wewnętrznej przemiany. To ona jest drogą do efektywnego przezwyciężenia
                trudności. Bez niej, nawet najlepsze okoliczności, mogą okazać się nieprzydatne. Spór ten nie jest w
                historii niczym nowym. Gdy stoicy mówili, że nie należy chcieć zmieniać tego, na co człowiek nie ma
                wpływu,
                lecz należy raczej przyjąć postawę niewzruszoności, inni oskarżali ich o bierność, a nawet, jak Arthur
                Schopenhauer, określali podejście stoików jako domaganie się bycia nieludzkim. Jak zatem należy zachować
                się
                w sytuacji, w której każde rozwiązanie wydaje się być złe? Co zrobić wówczas, kiedy okoliczności
                zewnętrzne
                przerastają człowieka i rozbijają go wewnętrznie? Co zrobić, kiedy źródłem problemu jest przeżywany
                konflikt
                wewnętrzny?</p><br>

            <p class="page">3</p>
            <p>Żyjąc w świecie technicznym, a także społeczeństwie informatycznym, gdzie wciśnięcie guzika powoduje
                przewidywaną reakcję, wiele osób myśli, że pomocy można oczekiwać z zewnątrz, na podobieństwo naprawy
                samochodu. Mechanik znajduje problem, wymienia zużyte części na nowe i oświadcza, że można bezpiecznie
                wyruszyć w dalszą drogę, lecz w przypadku człowieka jest inaczej. Bez woli podjęcia pracy nad sobą, nikt
                z
                zewnątrz nie jest w stanie wykonać tego zadania za człowieka. Osoba z zewnątrz może być nieoceniona, gdy
                chodzi o ukazanie prawdziwego oblicza problemu: oddzielenia prawdy od iluzji, uświadomienia różnego
                rodzaju
                zafałszowań; a także, gdy chodzi o udzielanie wsparcia w działaniu. Najważniejszą część pracy musi
                jednak
                wykonać każdy sam. "Pacjent - napisała Horney - przede wszystkim musi nauczyć się brać odpowiedzialność
                za
                siebie, w tym sensie, że będzie doświadczał siebie jako aktywnego i odpowiedzialnego twórcę własnej
                egzystencji, zdolnego do podejmowania decyzji i ponoszenia ich konsekwencji". Są tacy, którzy
                potrafią
                dokonać prawidłowej autoanalizy i podjąć właściwe działanie, ale są też i tacy, którzy bez pomocy
                terapeuty
                gubią się w problematycznych sytuacjach, których nie potrafią ani należycie zinterpretować, ani podjąć
                konkretnego działania.</p><br>

            <p class="page">4</p>
            <p>Innym rodzajem trudności jest przeświadczenie, że relację: terapeuta-pacjent, odzwierciedla relacja:
                zdrowy-chory, zapominając przy tym, że często jest to relacja: pacjent-pacjent. Terapeuta nie stanowi
                wyjątku i także jego życie nie jest pozbawione trudności, konfliktów, kłopotów. Także i on nie ze
                wszystkimi
                potrafi sobie idealnie poradzić.</p><br>

            <p class="page">5</p>
            <p>Nerwica, zdaniem Karen Horney, stała się osobowością naszych czasów. Przyczyną tego stanu jest
                charakterystyczny sposób życia - zwłaszcza trudności w budowaniu i przeżywaniu relacji z innymi i z sobą
                -
                co z kolei sprawia, że zamiast szczęścia człowiek żyje pod presją lęku oraz agresji. "Neurotyk tylko
                szczątkowo zdaje sobie sprawę z własnych uczuć i pragnień i często jedynymi doświadczanymi uczuciami są
                lęk
                i złość - będące reakcją na ciosy zadawane we wrażliwe miejsca. Nawet i te odczucia mogą być wypierane".
            </p><br>

            <p class="page">61</p>
            <p>Czy można wyobrazić sobie, będąc dotąd zdrowym człowiekiem, przeżywanie harmonii i szczęścia w chwili,
                kiedy
                nagle słyszy się diagnozę stwierdzającą nowotwór? Czy można sobie wyobrazić spokojne życie po
                uszkodzeniu
                rdzenia kręgowego, co w konsekwencji może oznaczać poruszanie się jedynie za pomocą wózka inwalidzkiego?
                A
                mimo to można spotkać ludzi zdrowych duchowo, którzy każdego dnia i w każdej chwili walczą z rakiem czy
                też
                niepełnosprawnością. Życie zostało człowiekowi dane pod kilkoma warunkami, do których należą:
                przemijanie,
                świadomość śmierci, cierpienie, sytuacje problematyczne. Innego życia nie ma. Taka lub inna trudność
                stanowi
                wyzwanie do działania, do wyjścia stanięcie naprzeciw prawdzie, po pierwsze, dlatego że prawda nie jest
                człowiekowi dana jak jabłko na tacy, ale przypomina trud wspinaczki górskiej - a to czasem sport
                ekstremalny, a po drugie, dlatego że człowiek może przyjąć postawę ucieczki od prawdy, od wzięcia na
                siebie
                odpowiedzialności - a w konsekwencji od wolności - w rodzaj istnienia bezosobowego, ukrytego anonimowo w
                grupie, w tłumie, w większości. Człowiek nie chce spotkać się z tą stroną życia, która zawiera
                beznadzieję,
                rozpacz, apatię, bunt, ból, lęk, cierpienie, samotność, poczucie bycia niepotrzebnym, pogardę wobec
                siebie,
                samopotępienie. A przecież, według Horney: "Świadome doświadczenie konfliktów, chociaż bolesne, może być
                również cenne. Im pełniej zmierzymy się z naszymi konfliktami i szukać będziemy własnych rozwiązań, tym
                większą zdobędziemy wewnętrzną wolność i siłę. Tylko wtedy, gdy będziemy gotowi wziąć na siebie
                najtrudniejsze zadania, możemy zbliżyć się do ideału zostania kapitanem okrętu, którym jesteśmy my
                sami".</p><br>

            <p class="page">7</p>
            <p>Trudno jest przyznać się człowiekowi do nerwicy jako do wewnętrznego auto-zniewolenia, lecz bez nazwania
                rzeczy po imieniu, niełatwo jest znaleźć drogę, która prowadzi w kierunku wewnętrznej wolności. Gdy
                ucieczka
                od siebie i samooszukiwanie osiągają swój kres, gdy po prostu dalej brnąć już człowiek nie ma siły lub
                nie
                potrafi, wtedy także pojawiają się niepewność, lęk, rozpacz cierpienie, poczucie przegranego życia. Dla
                Kierkegaarda był to moment wzywający do podjęcia skoku egzystencjalnego, skoku w nieznane, skoku w
                ryzyko,
                którego aby go dokonać, potrzebna jest odwaga. Nerwica jest jednak chorobą woli, w tym mianowicie
                znaczeniu,
                że jest niewłaściwie zużywaną mocą, którą spala się bezowocnie, przez co człowiek zamiast iść do przodu,
                kręci się w kółko, coraz bardziej wyczerpany, nie ruszając się przy tym z miejsca.</p><br>

            <p class="page">8</p>
            <p>Karen Horney jest terapeutką, która wierzy w człowieka i nigdy nie dostrzega zamkniętej drogi.
                Przeciwnie,
                uważa, że człowiek jak długo żyje, zawsze może się zmienić. Aby zmiana mogła się rzeczywiście
                dokonać
                potrzeba spełnienia co najmniej trzech warunków:</p><br>
            <ul>
                <li>
                    <p>Człowiek musi chcieć się otworzyć, przede wszystkim przed sobą na prawdę o sobie.</p>
                </li>
                <li>
                    <p>Człowiek musi chcieć zmiany, przede wszystkim siebie.</p>
                </li>
                <li>
                    <p>Człowiek musi chcieć podjąć działanie, rozumiane jako praca nad sobą.</p>
                </li>
            </ul><br>
            <p class="page">9</p>
            <p>W pracy terapeutycznej z neurotykiem szczególnie ważnym aspektem jest zrozumienie istoty problemu:
                neurotyk
                nie zna wolności, lecz rządzi nim wewnętrzny przymus. Dlatego w pracy z osobą neurotyczną należy zwrócić
                uwagę na jego życiową organizację czasu. W sytuacji konfliktowej, która prowadzi do poczucia braku
                bezpieczeństwa i domaga się zaspokojenia (w przeciwnym razie występuje lęk tym silniejszy im głębiej
                przeżywany brak bezpieczeństwa) czas nie płynie spokojnie, lecz "krzyczy" w człowieku, z szerokiej
                perspektywy, jaką dostrzega jednostka zdrowa, neurotyk czuje się ograniczony do punktu. Przejawia się to
                w
                neurotycznej niecierpliwości i w alternatywie: albo teraz albo koniec. Neurotyk czuje się sterroryzowany
                wewnętrznie, dlatego jego reakcją może być agresja, występująca także jako autoagresja. Zadaniem
                terapeuty jest udzielenie pomocy neurotykowi między innymi w zorganizowaniu rytmu życia, gdzie krzyczące
                (odczuwane jako wewnętrzny przymus) "teraz", "już", "natychmiast", powinno ustąpić miejsca harmonijnemu
                rozplanowaniu zadań i obowiązków. Także efektywność terapii rozłożona jest w czasie i trudno oczekiwać
                cudu
                po jednym spotkaniu, choć i taką możliwość trudno wykluczyć. Terapia, podobnie jak życie człowieka, jest
                procesem.</p><br>

            <p class="page">10</p>
            <p>Kolejną sprawę stanowi odczuwanie przymusu mówienia. Także tutaj funkcjonuje schemat: albo teraz albo
                nigdy.
                Neurotyk wypowiada się na fali emocji, których chce się jak najszybciej pozbyć - chce usunąć z siebie
                zwłaszcza niepokój, lęk, chce on wreszcie odczuć spokój. Wypowiedzi jego są bombą emocji, którym brakuje
                spokoju, chłodnego przemyślenia, wielostronnej analizy. Zamiast pokonania problemu, neurotyk wpada w
                nową
                spiralę lęku, tym razem z powodu nieprzemyślanych wypowiedzi, wykrzyczanych słów, uwag, wypomnień itd.
                Jedynym tematem, który żyje w świadomości neurotyka jest przeżywany przez niego problem, jakby nic
                innego
                nie miało znaczenia, a nawet nie istniało. Także w tej sytuacji zwycięża nie "ja" człowieka, lecz
                wewnętrzny
                przymus, zniewolenie, co z kolei znowu powoduje cierpienie, rodzi nowy lub pogłębia dotychczasowy
                konflikt,
                w wyniku którego pojawia się zagrożenie strukturą "błędnego koła".</p><br>

            <p class="page">11</p>
            <p>Przymus odczuwany w nerwicy sprawia, że człowiek czuje się wyobcowany w stosunku do własnego ja. Nie jego
                ja, lecz jakaś obca siła rozporządza życiem. On sam czuje się jak marionetka, wykonująca polecenia kogoś
                innego. "Każdy neurotyk jest jak zdalnie sterowany samolot, któremu grozi utrata kontaktu ze źródłem, z
                którego płyną polecenia. Osoby neurotyczne są jak zombi z ludowych wierzeń Haitańczyków - kiedyś umarli,
                ale
                przywrócono ich do niby-życia za pomocą czarów. Mogą pracować i funkcjonować tak jak normalni ludzie,
                ale są
                martwi wewnątrz". Dlatego neurotyk może żywić nienawiść do życia i wszelkich jego pozytywnych stron.
                Terapia ma na celu przywrócenie neurotykowi jego ja wraz z poczuciem czasu, przestrzeni, wolności i
                odpowiedzialności poprzez wyrwanie go z iluzji i zbliżenie ku życiu prawdziwemu wraz z ukazaniem
                bogactwa
                jego osobowości. Miejsce nienawiści, pogardy i lęku powinny zająć otwartość, afirmacja, odwaga
                istnienia, a
                nawet szczęcie. Najważniejsze jest to, by neurotyk uwierzył w te możliwości i podjął konkretne,
                konstruktywne działanie, pozwalające przezwyciężyć niszczącą go dyktaturę nerwicy.</p>
        </div>
    </div>
    </div>
    <script src="js/toughts.js"></script>
</body>

</html>